Ad hunc libellum, quantuluscunque est, scribendum aggredienti mihi incidit illud
Horatii quod estin Epistola ad Pisones: Infelix operis summa, quia ponere totum
Nesciet: quibus poeta verbis reprehendit fabrum, qui quamvis singulas statuae partes
non sine quadam arte exprimere possit et aere imitari, in tota statua fingenda non
eandem assecuturus sit laudem. Cui si quis me in iis, quae scribenda mihi proposui,
quadamtenus similem esse dixerit, quod ne ego quidem totum ponere conatus sim: haud
prohibebo, dummodo non inepte singula quaedam a me dicta esse sibi persuadeat. Eo
tamen, opinor, vel plurimum ab illo differo, quod, cum is sibi proposuisse videatur,
quae humeri recusent ferre, equidem materiam sumpsi viribus aequam. Nempe, cum
ille, cujus vires tali operi impares eraut, totam ponendam statuam suscepisset eaque
perfecta laude se dignum fore speraret: nos, si partis ejus, quam nunc edituri sumus,

quaedam erunt probabilia, acquiescemus.

1.' ne nor. Ep. au Pis. v. ‚Å∑5 sqq.
paucis praemissis de universa a. P. epistola.

Jam accedimus ad Horatii ex Epistola ad Pisones locum, cui pauca volumus de
universa hac epistola praemitti. Olim enim diu multumque disputatum estnec mihi prius
quam diligenter varias sententias examinarem plane perspicuum erat, quid tandem esset
quod poeta assequi hac epistola voluisset. Jam vero cum ex summi viri Bernhardyi ad
hanc epistolam prooemio prima mibi paucos ante annos affulgeret lux, summa ex hoc
capita huc licebit transferre. Varia autem de poetae in hac epistola conscribenda con-
silio judicia accurate et dilucide singulari libro exposuit Streuberus.

Etenim cum alii Horatium dicerent in hac epistola (praecepta de arte poetica de-

,disse nullo quidem ordine nec certa ratione composita, alii perfectam artis poeticae atque
1

